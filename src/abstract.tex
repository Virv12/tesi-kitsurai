\begin{abstract}
Negli ultimi anni, la crescente diffusione di applicazioni cloud distribuite ha posto nuove sfide nella gestione efficiente e affidabile dei dati. Kitsurai è un key-value store real-time sviluppato in Rust, progettato per operare in ambienti multi-tenant ad alta concorrenza, con particolare attenzione alla scalabilità orizzontale, alla resilienza e alla prevedibilità delle prestazioni. Il sistema implementa un modello NoSQL e introduce un controllo esplicito del throughput per ogni tabella, garantendo un livello minimo di servizio anche in condizioni di carico elevato. Ogni tabella è configurabile tramite parametri come banda minima garantita, fattore di replicazione e livelli di consistenza (read/write concern). L'utilizzo di Rust assicura prestazioni elevate e sicurezza nella gestione della memoria, riducendo il rischio di errori comuni nei sistemi distribuiti. I risultati sperimentali dimostrano l'efficacia dell'approccio proposto nel garantire isolamento tra tenant.
\end{abstract}
