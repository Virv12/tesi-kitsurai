\section{Architettura}
\label{sec:architettura}

Il database è organizzato in \emph{tabelle}, ciascuna identificata da un UUID versione 7\cite{rfc9562}.
Ogni tabella contiene coppie chiave-valore, dove sia le chiavi sia i valori sono array di byte.
Un sistema Kitsurai opera su un cluster, composto da un insieme statico di nodi, i quali possono occasionalmente risultare non disponibili.
Un nodo corrisponde a un'istanza del programma, eseguibile su una macchina fisica o virtuale.
Ciascun nodo può essere etichettato con una stringa che identifica la sua \emph{Availability Zone} (vedi sezione~\ref{subsec:availability-zones}).
Ogni nodo mantiene una copia dei metadati di tutte le tabelle.

\subsection{Interfaccia}
\label{subsec:interfaccia}

TODO: spiegare API HTTP o lasciare questa descrizione generica?

\vspace{1em}

Sono supportate quattro operazioni principali:
\begin{itemize}
    \item \texttt{create-table}: crea una nuova tabella con i parametri specificati.
    \item \texttt{delete-table}: cancella una tabella esistente.
    \item \texttt{get}: recupera il valore associato a una chiave in una tabella.
    \item \texttt{set}: imposta il valore associato a una chiave in una tabella.
\end{itemize}

Ognuna di queste richieste può essere inviata a un nodo a scelta del client, che funge da \texttt{router} per inoltrare la richiesta ai nodi responsabili della tabella specificata.

\subsection{Tabelle}
\label{subsec:tabelle}

Ogni tabella ha quattro parametri specificati dall'utente al momento della creazione:
\begin{itemize}
    \item \texttt{bandwidth} o \texttt{b}: il numero di richieste al secondo che il sistema deve garantire per la tabella.
    \item \texttt{n}: il fattore di replicazione per ogni coppia chiave-valore.
    \item \texttt{read\_concern} o \texttt{r}: il numero minimo di nodi che devono rispondere con successo a una richiesta di lettura.
    \item \texttt{write\_concern} o \texttt{w}: il numero minimo di nodi che devono rispondere con successo a una richiesta di scrittura.
\end{itemize}

E altri quattro parametri calcolati automaticamente:
\begin{itemize}
    \item \texttt{id}: un UUIDv7 che identifica la tabella, generato al momento della creazione.
    \item $\Sigma$: la banda effettiva della tabella considerando l'effetto della replicazione, calcolata come $\Sigma = b \cdot n$.
    \item \texttt{responsible\_nodes}: l'elenco dei nodi responsabili per la tabella, scelti in modo da garantire la replicazione e la disponibilità dei dati.
    \item $b_i$: la banda allocata a ciascun nodo $i$ responsabile della tabella, tale che $\sum b_i = \Sigma$.
\end{itemize}

Ogni tabella è gestita da un insieme di nodi, chiamati \texttt{nodi responsabili}, scelti in modo da garantire la replicazione e la disponibilità dei dati.
In ogni nodo, una tabella può trovarsi in uno dei tre stati: preparata, creata o cancellata.
Le tabelle possono solo progredire di stato, nell'ordine: preparata $\rightarrow$ creata $\rightarrow$ cancellata.
Una tabella si considera creata quando tutti i \texttt{nodi responsabili} la considerano tale; si considera cancellata quando almeno un nodo la contrassegna come tale.
Lo stato di una tabella viene sincronizzato tra i nodi tramite il protocollo di Gossip (vedi sezione~\ref{subsec:gossip}).

\subsubsection{Creazione e Cancellazione}
\label{subsubsec:creazione-cancellazione}

Per creare una tabella, si seguono i seguenti passaggi:
\begin{enumerate}
    \item Il client si connette a un nodo a sua scelta (detto \texttt{router}) e invia i parametri \texttt{b}, \texttt{n}, \texttt{r} e \texttt{w} della tabella.
    \item Il \texttt{router} genera un UUID per la tabella e calcola la banda effettiva $\Sigma = b \cdot n$, per tenere conto della replicazione.
    \item Il \texttt{router} richiede agli altri nodi la banda disponibile per la nuova tabella, evitando di allocare più di \texttt{b} su un singolo nodo, garantendo così che la tabella venga replicata esattamente \texttt{n} volte.
    \item Una volta ottenuta sufficiente banda (almeno $\Sigma$), il \texttt{router} definisce l'elenco dei \texttt{nodi responsabili} e le rispettive quote $b_i$.
    \item Il \texttt{router} richiede ai \texttt{nodi responsabili} di eseguire il \texttt{commit} della tabella.
    \item Se tutti i nodi effettuano il \texttt{commit}, la creazione ha successo e il \texttt{router} restituisce al client l'UUID della nuova tabella.
\end{enumerate}

%Lo step 3 è detto preparazione, mentre lo step 5 è detto commit.

Se un nodo riceve una richiesta di preparazione per una nuova tabella, ma non riceve un \texttt{commit} entro un certo timeout, segnerà la tabella come cancellata.
Questo garantisce che, in caso di errori durante la creazione, la tabella non rimanga in uno stato indefinito che comporterebbe perdita di banda allocata.

Per cancellare una tabella, è sufficiente che un nodo la contrassegni come cancellata; successivamente, grazie al protocollo di Gossip (vedi sezione~\ref{subsec:gossip}), gli altri nodi si sincronizzeranno e la tabella sarà considerata cancellata da tutti.

\subsubsection{Metadati}
\label{subsubsec:metadati}

Il database contiene una tabella speciale, non accessibile dagli utenti, identificata da uno UUIDv8 generato dai byte \texttt{kitsuraimetadata}.
Questa tabella contiene i metadati di tutte le tabelle create nel cluster, inclusi i relativi parametri e i \texttt{nodi responsabili}.
Grazie a ciò, ogni nodo può comportarsi come \texttt{router} nelle richieste di \texttt{get} e \texttt{set}.
La tabella dei metadati, identificata da uno UUIDv8, non può entrare in conflitto con gli UUIDv7 generati per le tabelle degli utenti.

\subsection{Gossip}
\label{subsec:gossip}

Ogni nodo del cluster avvia uno scambio di gossip con un peer scelto casualmente ogni secondo.
Durante lo scambio, i due nodi sincronizzano i metadati delle tabelle create e cancellate, ma non di quelle in preparazione.
L'utilizzo di un Merkle tree consente ai nodi di identificare rapidamente le tabelle divergenti e sincronizzarsi solo su quelle.
Se il peer non è disponibile, lo scambio fallisce.
Il gossip permette al sistema di raggiungere la coerenza dei metadati tra i nodi anche in presenza di nodi offline o errori di rete.

\subsection{Anello di replicazione}
\label{subsec:anello-replicazione}

Per garantire la disponibilità del database, vogliamo che ogni chiave sia replicata su più nodi rispettando i seguenti requisiti:

\begin{itemize}
    \item Ogni chiave è replicata su \texttt{n} nodi distinti tra quelli responsabili della tabella, per garantire la disponibilità dei dati anche in caso di guasti a uno o più nodi.
    \item Ogni nodo $i$ ha una banda allocata proporzionale alla sua capacità, per garantire la distribuzione equa del carico tra i nodi, essendo ogni chiave replicata su \texttt{n} nodi distinti abbiamo che ogni nodo tiene $n \cdot \frac{b_i}{\Sigma} = \frac{b_i}{b}$ del totale delle chiavi, dove $b$ è la banda minima garantita per la tabella.
\end{itemize}

Per soddisfare questi requisiti, definiamo l'anello di replicazione come un array circolare di dimensione $\Sigma$.
Per ogni posizione nell'anello, assegniamo un nodo $i$ in modo tale che:

\begin{itemize}
    \item Ogni intervallo di lunghezza $n$ nell'anello contenga nodi distinti.
    \item Ogni nodo $i$ occupi esattamente $b_i$ posizioni nell'anello.
\end{itemize}

Data una chiave, calcoliamo il suo hash (utilizzando XXH3\footnote{\url{https://xxhash.com}}, un algoritmo di hash veloce e non crittografico) e troviamo la posizione corrispondente nell'anello.
La chiave viene assegnata ai \texttt{n} nodi immediatamente successivi alla posizione calcolata.
Se le proprietà dell'anello sono rispettate, anche i requisiti di disponibilità e bilanciamento della banda sono garantiti.

\subsubsection{Costruzione esplicita}
\label{subsubsec:costruzione-esplicita}

I nodi sono assegnati all'anello in modo iterativo, partendo dal primo nodo.
Ogni nodo è assegnato a $b_i$ posizioni, proseguendo dall'ultima posizione assegnata al nodo precedente (o da una posizione qualsiasi, se è il primo nodo), e occupando uno slot ogni $n$ posizioni.
Se lo slot è già occupato da un altro nodo, si salta al successivo.
È possibile verificare che questa costruzione rispetta le proprietà sopra descritte.

\begin{samepage}
\noindent In pseudocodice, la costruzione dell'anello può essere rappresentata come segue:
\begin{minted}{python}
def build_ring(table):
    sigma = table.bandwidth * table.n
    ring = [None] * sigma
    current_position = 0

    for node in table.responsible_nodes:
        for _ in range(node.bandwidth):
            if ring[current_position] is not None:
                current_position = (current_position + 1) % sigma
            ring[current_position] = node
            current_position = (current_position + table.n) % sigma

    return ring
\end{minted}
\end{samepage}

\subsubsection{Costruzione implicita}
\label{subsubsec:costruzione-implicita}

Poiché la banda allocata può essere considerevolmente elevata, la costruzione esplicita di un anello conforme ai criteri potrebbe risultare costosa.
Per evitarla, è possibile usare un algoritmo che calcola direttamente il nodo assegnato a una posizione $i$ nell'anello:

\begin{enumerate}
    \item Precalcoliamo le somme prefisse: $c_{i+1} = c_i + b_i$, con $c_0 = 0$.
    \item Calcoliamo $j = \left\lfloor \frac{i}{n} \right\rfloor + (i \bmod n) \cdot b$.
    \item Troviamo il nodo $x$ tale che $c_x \leq j < c_{x+1}$ (usando eventualmente una ricerca binaria).
\end{enumerate}

Questa formula assegna i nodi nello stesso ordine della costruzione esplicita, richiedendo memoria lineare e tempo logaritmico rispetto al numero di nodi responsabili.

\subsubsection{Condizioni di esistenza}
\label{subsubsec:esistenza}

Come mostrato, se ogni nodo soddisfa la condizione $b_i \leq b$ (come garantito durante la creazione della tabella), allora l'anello di replicazione esiste e può essere costruito.
Tuttavia, se queste condizioni non sono rispettate, l'anello non può esistere: non è possibile assegnare le chiavi in modo che rispettino simultaneamente le condizioni di replica e di banda.
Per contraddizione, se un nodo $k$ ha banda $b_k > b$, allora questo nodo conterrà $\frac{b_k}{b} > 1$ del totale delle chiavi, il che è assurdo.

Questo mostra che le condizioni imposte durante la creazione della tabella sono sufficienti e necessarie per il funzionamento del sistema.

\subsection{Operazioni \texttt{get} e \texttt{set}}
\label{subsec:get-set}

Per leggere o scrivere una chiave, si seguono i seguenti passaggi:
\begin{enumerate}
    \item Il client si connette a un nodo a sua scelta (detto \texttt{router}) e invia la chiave e il valore (se si tratta di una scrittura).
    \item Il \texttt{router} calcola l'hash della chiave e determina gli \texttt{n} nodi responsabili per quella chiave.
    \item Il \texttt{router} invia la richiesta di lettura o scrittura ai nodi responsabili.
    \item I nodi rispondono con il valore richiesto o confermano la scrittura.
    \item Il \texttt{router} aggrega le risposte e restituisce al client i primi \texttt{r} (o \texttt{w}) risultati disponibili.
\end{enumerate}

Se meno di \texttt{r} (o \texttt{w}) nodi rispondono con successo, l'operazione fallisce e il client riceve un errore.

\subsection{Availability Zones}
\label{subsec:availability-zones}

Per garantire la disponibilità del database, ogni nodo può essere etichettato con una stringa che identifica la sua Availability Zone (\texttt{AZ}).
Due nodi appartenenti alla stessa \texttt{AZ} non possono essere scelti per replicare la stessa chiave.
Per garantire che le chiavi siano replicate in modo da essere disponibili anche in caso di guasti a un'intera \texttt{AZ}, andiamo a cambiare l'algoritmo di distribuzione delle chiavi:
\begin{itemize}
    \item durante la creazione della tabella il \texttt{router} non deve prendere più di \texttt{b} banda da nodi nella stessa \texttt{AZ};
    \item i nodi devono essere assegnati all'anello in ordine di \texttt{AZ}.
\end{itemize}

\subsection{Limitazione del Throughput}
\label{subsec:limitazione-throughput}

In un sistema multi-tenant come Kitsurai, è necessario evitare che un singolo client monopolizzi le risorse e comprometta le prestazioni degli altri.
Per questo motivo, Kitsurai implementa un meccanismo di limitazione del throughput che garantisce a ogni client la banda richiesta al momento della creazione della tabella, anche in presenza di carichi elevati e concorrenti.
Ogni nodo del cluster mantiene, per ciascuna tabella, una variabile \texttt{sched\_at} che indica il momento in cui il nodo sarà nuovamente disponibile per eseguire nuove operazioni su quella tabella.
Quando un client invia una richiesta di lettura o scrittura, il nodo attende fino al tempo indicato da \texttt{sched\_at} prima di eseguire l'operazione, quindi incrementa \texttt{sched\_at} di un intervallo pari a $\frac{1}{b}$, dove $b$ rappresenta la banda richiesta per la tabella.
Se \texttt{sched\_at} è già passato, il sistema permetterebbe di eseguire operazioni in modo incontrollato finché \texttt{sched\_at} non raggiunge il tempo corrente; per questo motivo, se \texttt{sched\_at} è già passato, viene aggiornato a 100 ms prima del tempo corrente, permettendo così un breve burst controllato di operazioni.

\begin{samepage}
\noindent In pseudocodice, la limitazione del throughput può essere rappresentata come segue:
\begin{minted}{python}
def limit_throughput(table, operation):
    current_time = get_current_time()
    if table.sched_at > current_time - 0.1s:
        table.sched_at = current_time - 0.1s
    run_at = table.sched_at
    table.sched_at += 1s / table.bandwidth
    wait_until(run_at)
    execute_operation(operation)
\end{minted}
\end{samepage}

\subsection{Allocazione della Banda}
\label{subsec:allocazione-banda}

Per l'allocazione della banda, Kitsurai adotta un modello molto semplice: si assume che il numero massimo di operazioni al secondo eseguibili da una macchina sia fisso e indipendente ogni altro fattore come la dimensione delle letture e scritture in corso (si veda la sezione~\ref{subsec:non-so} per i dati sperimentali).
Per questo motivo, a ciascun nodo è sufficiente conoscere la banda massima - misurata in precedenza utilizzando operazioni di dimensione standard - per determinare se sia in grado o meno di gestire il carico richiesto da una tabella.
A tal fine, è necessario l'impiego di dischi SSD, in quanto garantiscono prestazioni costanti e prevedibili, a differenza degli HDD, soggetti a rallentamenti imprevedibili dovuti a operazioni di seek e latenza di accesso.

\subsection{Remote Procedure Calls}
\label{subsec:rpc}

Kitsurai utilizza un protocollo di Remote Procedure Call (RPC) per comunicare tra i nodi del cluster.
Una richiesta RPC si svolge nel seguente modo:
\begin{enumerate}
    \item $A$ apre una connessione TCP a $B$.
    \item $A$ invia la richiesta RPC serializzata.
    \item $A$ chiude il suo stream TCP (inviando un pacchetto \texttt{FIN} a $B$).
    \item $B$ attende di ricevere tutti i dati disponibili.
    \item $B$ deserializza ed esegue la richiesta RPC.
    \item $B$ invia la risposta RPC serializzata e chiude la connessione.
    \item $A$ attende di ricevere tutti i dati della risposta e restituisce il valore al chiamante.
\end{enumerate}

\subsection{Librerie}
\label{subsec:librerie}

Kitsurai utilizza diverse librerie per implementare le funzionalità del sistema, le più rilevanti sono:
\begin{itemize}
    \item \texttt{tokio}\footnote{\url{https://tokio.rs/}}: per la gestione della concorrenza e delle operazioni asincrone.
    \item \texttt{axum}\footnote{\url{https://crates.io/crates/axum}}: per la gestione delle richieste HTTP e la creazione di un server web.
    \item \texttt{serde}\footnote{\url{https://serde.rs/}} e \texttt{postcard}\footnote{\url{https://crates.io/crates/postcard}}: per la serializzazione e deserializzazione dei dati nelle richieste e risposte RPC.
    \item \texttt{uuid}\footnote{\url{https://crates.io/crates/uuid}}: per la generazione e gestione degli UUID delle tabelle.
    \item \texttt{xxhash-rust}\footnote{\url{https://crates.io/crates/xxhash-rust}}: per il calcolo degli hash delle chiavi, utilizzando l'algoritmo XXH3.
    \item \texttt{clap}\footnote{\url{https://crates.io/crates/clap}}: per la gestione della riga di comando e dei parametri di configurazione.
\end{itemize}
